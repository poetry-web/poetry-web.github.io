<!DOCTYPE html>
<html>
    <head>
        <meta http-equiv="content-type" content="text/html; charset=UTF-8">
        <meta charset="UTF-8">
        <meta name="viewport" content="width=device-width, height=device-height, user-scalable=no, initial-scale=1.0">
        <title>Portonovo</title>
        <meta name="keywords" content="Poesia, Poeta, Disegni, Fottutamente, Tristi">
        <link rel="stylesheet" href="../style_poems.css" type="text/css">
    </head>
    <body>
        <h1>Portonovo</h1>

<div>
<p>La pelle scura è gravida di sole,<br>
ed il sale ci irritava la pelle.<br>
Ci fermammo a Sirolo, al Belvedere,<br>
fra i banchetti di granita e le chiese;<br>
Sirio ci pareva il neo della Luna.<br>
Nelle Marche, le colline sono aride<br>
e gialle, come paglia abbandonata:<br>
che meraviglioso accordo e verdissimo<br>
produce il loro perdersi nel mare.</p>
<p>L’indomani eri taciturna in riva.<br>
Sei una pellicola, ed io il tuo critico:<br>
vorrei condurre al concetto l’immagine<br>
di te, che m’attendi, sopita in riva.<br>
Ma coglierlo sarebbe amputazione,<br>
reciderti dal Tutto in cui risiedi:<br>
quale menzogna accostarti alle cose,<br>
le colline, Sirolo e Sirio, al mare,<br>
chiamarti con nome e non dirti:<br>
"Natura".</p>
</div>

        <aside>Per F.B., 28-29.08.2021</aside>

        <hr>
        <footer id="footer">
            <div id="copyright-info">
                copyright &copy; 2022<br>
            </div>
            <div id="goback-parent">
                <a id="goback" href="../index.html">torna indietro</a>
            </div>
        </footer>
    </body>
</html>